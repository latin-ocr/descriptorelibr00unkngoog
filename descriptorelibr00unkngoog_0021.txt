17

 

quidem inest libro περὶ ὕψους , etiamsi ipsa praecepta ho-
nestatis virtutisque ab auctore tanta cum severitate et gravitate
instituta videntur, ut liber nullo sit deterior habendus antiquo
morum paene rigore. Denique ut finis sit hujus scriptionis
meae particulae, recte judicasse videtur de hoc loco Toup. ap.
Weiskium in not. ad h. l., qui haec exhibet: „Qui aliud, quam
de scriptove cogitarunt, et vel nobilitatem Mosis vel Longini
christianismum in his quaesiverunt, necessario nugati sunt“.
Mosis igitur commemoratio non est impedimento, quominus
misso Longino rhetore vixisse primo saeculo statuamus summum
illum virum de orationis sublimitate disserentem.

Postremam caussam , qua fortasse adversariorum quis
nitatur, jam Wolfius ipse , qui eam protulit primus quantum
scio, prostravit in Analectis suis litter. p. 526. talia perhibens:
„Ac facile quidem foret, doctissimi viri opinionem de Augustei
aevi scriptore refutare, si verum esset de voce ἀλληγορία,
non ante Plutarchi aetatem usurpata, Ruhnkenii judicium in
Timae. Lex. p. 144 (200) prolatum, a pluribusque deinde
repetitum firmatumque ut a Fischero in Praesat. ad Demetr.
π. ἑρμ p. vm: sed illa in re erravit Criticus alias conside-
ratissimus, Ciceronis immemor sui, apud quem idem vocabulum
bis legitur, quod semel ab illo scriptore, Longino, positum est.
Quocirca tibi alia indicia erunt quaerenda“ etc. Quibuscum
plane consentio atque addere volo nihil nisi Pseudolongini
locum, in quo ἀλληγορία vox legitur: IX, 7: Ἀλλὰ ταῦτα
φοβερὰ μέν· πλὴν εἰ μὴ κατ’ ἂλληγορὶον λαμβάνοιτο,
παντάπασιν ἄθεα, καὶ οὐ σώζοντα τὸ »resnou et Ciceronis
locoS, qui sunt Orat. 27, 94. et' ad Att. ll, 20, 3, quibus
adjiciendus Demetr. Phal. nescio qua pagina: νῦν δὲ ὥσπερ
συγκαλὺμμασι τοῦ λόγου τῆ ἂλληγορὶᾳ κέχρηταις neque
omittendum est, Heraclidem, qui dicitur Ponticus, περὶ ἀλλη-
γορίας Ὁμηρικῆς scripsisse, qui liber, quod viris doctis nunc
videtur, item primo p. Chr. saeculo adjiciendus erit.

Haec ii, qui Longinum Palmyrenum —- Palmyrenum dico
per breviloquentiam a Palmyrena ejus commoratione et in-
teritu —- scripsisse librum volunt, vel solent vel omnino
possunt proferre in suum commodum et ad suam sententiam

2

